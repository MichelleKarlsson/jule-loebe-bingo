# jule-løbe-bingo

## Regler

Pladerne:

- Hver plade har 7 tilfældige tal mellem 0-9, et for hver dag i ugen.
- På en plade kan der også findes et "Chancen" felt, som kan krydses af som ethvert andet tal (når spilleren har løbet et vilkårligt antal kilometer), for at fylde en række/hele pladen.
- Der er minimum 2 tal på en række og maks 4.



Spillet:

- Hver spiller får en tilfældigt genereret plade af spillets ejer (Plader genereres ved at trykke på "Plader" og indtaste antal.)

- Hver dag i ugen trækkes der et nyt nummer af spillets ejer (På forsiden, ved at trykke på "Nyt tal")

- Spillerne får oplyst dagens tal, og hvis de finder det på deres plade skal de løbe det antal kilometer tallet angiver og krydse det af. 

  - De skal desuden dokumentere, de har gennemført løbet ved et billede af deres sportsur/anden tracking device, hvoraf det korrekte antal kilometer tydeligt fremgår, og dags dato (kan være på en lap papir ved siden af)

- Spillerne kan, hvis de har et "Chancen" felt på deres plade, vælge at løbe et vilkårligt antal kilometer (de bestemmer selv, minimum 1 km), på en dag hvor ingen af deres andre tal er blevet udtrukket, for at kunne krydse dette felt af, og komme nærmere enten rækken eller pladen fuld.

- Spillet kører en uge ad gangen, der udloddes præmier til både én række fuld og en plade fuld. Når ugen er omme startes der forfra med nye plader og nye udtræk af tal.



  Spil designet af Kenneth Karlsson og webapp udviklet af Michelle Karlsson, 2019
